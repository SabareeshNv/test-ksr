---
title: Special Disability Leave
malayalamTitle: അവശതാവധി
description: Special disability leave for employees as per KSR of kerala governemnt.
summary: "ഔദ്യോഗിക ചുമതലകൾ നിമിത്തം അവശത അനുഭവിക്കുന്ന ജീവനക്കാർക്ക് അനുവദിക്കുന്ന അവധിയെക്കുറിച്ചു ഒരു വിശദീകരണം. പരമാവധി ലീവ് ദൈർഘ്യം, മറ്റു ലീവുകളുമായി സംയോജിപ്പിക്കുന്നതിനുള്ള വ്യവസ്ഥകൾ, ശമ്പളം തുടങ്ങിയവയെ കുറിച്ച് വിശദീകരിക്കുന്നു."
pubDate: "2022-01-19"
coverImage: "@images/articles/special_disability_leave/special_disability_leave.png"
coverAlt: "An illustration about Special Disability Leave"
tags: ["Leave", "Disability"]
---

തന്റെ ഔദ്യോഗിക ചുമതലകൾ നിർവ്വഹിച്ചതിന്റെ ഫലമായോ; അല്ലെങ്കിൽ ഔദ്യോഗിക സ്ഥാനത്തിന്റെ അനന്തരഫലമായോ ഉണ്ടായ പരിക്കുകൾ മൂലം അംഗവൈകല്യം സംഭവിച്ച ഒരു ഉദ്യോഗസ്ഥന് അനുവദിക്കുന്ന അവധിയാണ് അവശതാവധി. [Rule 97]

ശാരീരികാവശത അഥവാ അതിന്റെ കാരണം, സംഭവം കഴിഞ്ഞു എത്രയും വേഗം മേലധികാരികളെ അറിയിച്ചിരിക്കണം. പരമാവധി 3 മാസകാലയളവിനുള്ളിൽ അറിയിച്ചിരിക്കണം. ന്യായമെന്ന് തോന്നുന്ന സാഹചര്യങ്ങളിൽ 3 മാസ പരിധിയിൽ മാറ്റം വരുത്താനുള്ള അധികാരം സർക്കാരിനുണ്ട്. [Rule 97(2)]

അനുവദിക്കുന്ന പരമാവധി അവധി 24 മാസമോ അല്ലെങ്കിൽ വൈദ്യ സാക്ഷ്യപത്രത്തിൽ (medical certificate) രേഖപ്പെടുത്തിയിരിക്കുന്ന കാലയളവോ; ഇതിൽ ഏതാണോ കുറവ് അതായിരിക്കും. അതായത് പരമാവധി അവധി 24 മാസമായിരിക്കും. [Rule 97(3)]

മറ്റു അവധിയുടെ കൂടെ ചേർത്ത് എടുക്കാവുന്നതാണ് അവശതാവധി.[Rule 97(4)]

പെൻഷൻ കണക്കാക്കാൻ നേരം ഈ അവധി കാലയളവ് ഡ്യൂട്ടിയായിയാണ് പരിഗണിക്കുന്നത്. [Rule 97(6)]

ഈ അവധി താൽകാലിക ജീവനക്കാർക്കും അനുവദനീയമാണ്.

## Salary during Leave

-   ആദ്യത്തെ 4 മാസത്തേക്ക് [ആർജിത അവധിയെന്ന](/article/earned-leave/) പോലെ അവധിവേതനം നൽകുന്നതാണ്.
-   4 മാസം കഴിഞ്ഞുള്ള കാലയളവിൽ [അർദ്ധവേതന അവധിയ്ക്ക്](/article/half-pay-leave/) നൽകുന്ന നിരക്കിൽ വേതനം നൽകുന്നതാണ്.
