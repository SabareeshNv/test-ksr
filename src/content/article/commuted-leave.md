---
title: Commuted Leave
malayalamTitle: പരിവർത്തിത അവധി
description: ഓർഡിനറി ലീവ് ആയ കമ്മ്യൂട്ടഡ് ലീവിനേക്കുറിച്ചു ഒരു ലേഖനം | an article about Commuted Leave in KSR
summary: "രണ്ടു അർദ്ധ-വേതന അവധിയെ ഒരു മുഴുവൻ ശമ്പള അവധിയായി മാറ്റാൻ അനുവദിക്കുന്ന ചട്ടത്തിനെപ്പറ്റി ഒരു ലേഖനം."
pubDate: "2021-08-15"
coverImage: "@images/articles/commuted_leave/commuted_leave.png"
coverAlt: "commuted leave"
tags: ["Ordinary Leave", "Leave"]
popularPost: true
---

കമ്മ്യൂട്ടഡ് ലീവ് ഒരു [സ്വാഭാവിക അവധിയാണ്](/article/ordinary-leave/) (Ordinary Leave); ഇത് [അർദ്ധ വേതന അവധിയുടെ](/article/half-pay-leave/) (Half Pay Leave) ഒരു വകഭേദമാണ്.

രണ്ട് [അർദ്ധ വേതന അവധിയെ](/article/half-pay-leave/), ഒരു മുഴുവൻ ശമ്പളത്തോടു കൂടിയ അവധിയാക്കി മാറ്റുന്നതിനെയാണ് &nbsp; "**ലീവ് കമ്മ്യൂട്ട് ചെയ്യുക**" എന്ന് പറയുന്നത്.

> 1 Commuted Leave = 2 Half Pay leave.

ഒരാളുടെ ലീവ് അക്കൗണ്ടിലുള്ള എത്ര വേണമെങ്കിലും അർദ്ധ വേതന അവധിയെ, ഈ രീതിയിൽ മുഴുവൻ-ശമ്പളം കിട്ടുന്ന അവധിയാക്കി മാറ്റി എടുക്കുവാൻ സാധിക്കുന്നതാണ്.
എത്ര കമ്മ്യൂട്ടഡ് ലീവ് എടുക്കുന്നുവോ, അതിനനുസരിച്ചു ഇരട്ടി എണ്ണം [ഹാഫ്-പേ ലീവ്](/article/half-pay-leave/) അക്കൗണ്ടിൽ നിന്നും കുറവ് ചെയ്യപ്പെടുന്നതാണ്.

## Eligibility for commuted leave

- കമ്മ്യൂട്ടഡ് ലീവ് എടുക്കുവാൻ ഒരാൾക്ക് 3 വർഷം എങ്കിലും സേവനകാലം (service) ഉണ്ടായിരിക്കേണ്ടതാണ്. 
- അതേ പോലെ തന്നെ പ്രൊബേഷൻ (probation) കാലാവധി കഴിഞ്ഞിരിക്കുകയും വേണം.

## Duration & Limits

- കമ്മ്യൂട്ടഡ് ലീവ് എടുക്കുന്നതിന് പരമാവധി പരിധിയില്ല. അക്കൗണ്ടിലുള്ള എത്ര വേണമെങ്കിലും ഹാഫ്-പേ ലീവിനെ കമ്മ്യൂട്ടഡ് ലീവ് ആക്കി മാറ്റാൻ സാധിക്കുന്നതാണ്. 
- കമ്മ്യൂട്ടഡ് ലീവും [ആർജിത അവധിയും](/article/earned-leave/) തമ്മിൽ സംയോജിപ്പിച്ചാൽ പരമാവധി അഭാവം 240 ദിവസമായി പരിമിതപ്പെടുത്തിയിട്ടുണ്ട്. 

## Pay and Allowances during commuted leave

രണ്ടു അർദ്ധ വേതന അവധികൾ ചേർത്ത് ഉപയോഗിക്കുന്നതിനാൽ മുഴുവൻ ശമ്പളത്തിനും അർഹത ഉണ്ടായിരിക്കുന്നതാണ്. എന്നാൽ അലവൻസുകൾക്ക് പരമാവധി 180 ദിവസം മാത്രമേ അർഹതയുള്ളൂ.