---
title: Maternity Leave
malayalamTitle: പ്രസവാവധി
description: KSR-ൽ പറയുന്ന പ്രസവാവധിയെ കുറിച്ച ഒരു ലേഖനം
summary: "വനിതാ ജീവനക്കാരികൾക്ക് ലഭിക്കുന്ന പ്രസവാവധി — ലീവ് കാലയളവ്, യോഗ്യത, അവധിക്കാലത്തെ ശമ്പളം, മറ്റ് അവധികളുമായി പ്രസവാവധി സംയോജിപ്പിക്കൽ എന്നിവയെക്കുറിച്ചെല്ലാം വിശദീകരിക്കുന്ന ലേഖനം."
pubDate: "2023-03-29"
coverImage: "@images/articles/maternity_leave/maternity_leave.png"
coverAlt: "An illustration of a mother with her baby"
tags: ["Maternity", "Leave"]
---

ഗർഭിണിയായ, അല്ലെങ്കിൽ ഒരു കുട്ടിക്ക് ജന്മം നൽകിയ — വനിതാ ജീവനക്കാരിക്ക് അനുവദിക്കുന്ന അവധിയാണ് പ്രസവാവധി. അമ്മയെ വിശ്രമിക്കാനും, അവളെയും കുഞ്ഞിനേയും ആരോഗ്യത്തോടെ പരിപാലിക്കാൻ അനുവദിക്കുക എന്നതാണ് പ്രസവാവധിയുടെ ഉദ്ദേശ്യം.[KSR Part 1, Rule 100]

> സ്ഥിരമോ, താൽക്കാലികമോ, പ്രൊബേഷണറിയോ, കോൺട്രാക്ട് അടിസ്ഥാനത്തിൽ ജോലി ചെയ്യുന്നതോ ആയ എല്ലാ വനിതാ ജീവനക്കാർക്കും ഈ നിയമം ബാധകമാണ്.

## Maternity leave duration

പരമാവധി 180 ദിവസം വരെ ജീവനക്കാരിക്ക് ഈ ലീവ് എടുക്കുവാൻ അവകാശം ഉണ്ട്

PSC വഴിയാണ് നിയമനമെങ്കിൽ, സർവ്വീസിൽ കയറുന്നതിന് മുൻപ് പ്രസവം നടന്നവർക്കും ഈ ലീവ് അനുവദിക്കുന്നതാണ്. പ്രസവം നടന്ന തീയതി മുതൽ, 180 ദിവസത്തിൽ എത്ര നാൾ ബാക്കിയുണ്ടോ; അത്രയും നാൾ സർവ്വീസിൽ പ്രവേശിച്ച് അടുത്ത ദിവസം മുതൽ അവധി എടുക്കാം. പ്രസവം നടന്നതിന് ശേഷം സർവീസിൽ വന്നവർ ആ വിവരം കാണിച്ചുള്ള മെഡിക്കൽ സർട്ടിഫിക്കറ്റോ ഡിസ്ചാർജ്ജ് സമ്മറിയുടെ കോപ്പിയോ അവധി അപേക്ഷയോടൊപ്പം സമർപ്പിക്കണം.

പ്രസവത്തിന് ആറുമാസം മുൻപ് മുതൽ അത്യാവശ്യമെങ്കിൽ പ്രസവാവധി എടുക്കാവുന്നതാണ്. എന്നാൽ പ്രസവം നടക്കുന്ന ദിവസം ഈ 180 ദിവസത്തിൽ നിർബന്ധമായും ഉൾപ്പെട്ടിരിക്കണം.

## Salary during maternity leave

മെറ്റേണിറ്റി ലീവ് പൂർണ്ണ വേതനത്തിലാണ് (Full Pay) നൽകുന്നത്, അതായത് പ്രസവാവധി കാലയളവിൽ നിങ്ങൾക്ക് മുഴുവൻ ശമ്പളവും അലവൻസുകളും ലഭിക്കുന്നതാണ്.

## Combining maternity leave with other types of leave

[കാഷ്വൽ ലീവ്](/article/casual-leave/) ഒഴികെയുള്ള മറ്റേതെങ്കിലും തരത്തിലുള്ള അവധിയുമായി നിങ്ങൾക്ക് പ്രസവാവധി സംയോജിപ്പിക്കാം. കുഞ്ഞിന് പ്രത്യേക പരിഗണന ആവശ്യം ഉണ്ടെന്നും, മാതാവിന്റെ സാന്നിധ്യം അനുപേക്ഷണീയമാണെന്നും കാണിച്ചുള്ള മെഡിക്കൽ സർട്ടിഫിക്കറ്റിൻ്റെ അടിസ്ഥാനത്തിലും ലീവുകൾ സംയോജിപ്പിച്ചു എടുക്കാവുന്നതാണ്.

> പ്രസവാവധിയുടെ തുടർച്ചയായി ആവശ്യമെങ്കിൽ 60 ദിവസത്തെ ശൂന്യ-വേതനാവധി ( Leave without Allowance) എടുക്കാവുന്നതാണ്. ഇതിനു പ്രത്യേകം മെഡിക്കൽ സർട്ടിഫിക്കറ്റ് ആവശ്യമില്ല. മെഡിക്കൽ സർട്ടിഫിക്കറ്റിന്റെ പിൻബലത്തിൽ എടുക്കുന്ന ശൂന്യ-വേതനാവധിപോലെ തന്നെ, ഈ കാലഘട്ടം എല്ലാ ആനുകൂല്യങ്ങൾക്കും യോഗ്യ-കാലമായി (eligible period) പരിഗണിക്കുകയും ചെയ്യുന്നതാണ്. 

ഇത് പ്രസവാവധിയുടെ തുടർച്ചയായി എടുക്കേണ്ടതാണ് എന്നത് പ്രത്യേകം ശ്രദ്ധിക്കുക. പ്രസവാവധി കഴിഞ്ഞു തിരികെ ജോലിയിൽ പ്രവേശിച്ച് ഒരു ദിവസം എങ്കിലും ജോലി ചെയ്താൽ പിന്നെ ഈ അവധിക്കു അർഹതയില്ല. ഇത് ശൂന്യ-വേതനാവധി ആണെങ്കിലും- ഇൻക്രിമെൻറ്, ഗ്രേഡ്, പെൻഷൻ ഇവക്കെല്ലാം ഈ കാലാവധി പരിഗണിക്കുന്നതാണ്, എന്നാൽ പ്രൊബേഷന് വേണ്ട യോഗ്യ-കാലമായി പരിഗണിക്കുന്നതല്ല എന്നതും ശ്രദ്ധേയം.

## Miscarriage

ഗർഭച്ഛിദ്രം (miscarriage) സംഭവിച്ചാൽ, KSR-ന്റെ Part I Rule 101 അനുസരിച്ച്, ആറാഴ്ചയിൽ (6 weeks) കൂടാത്ത കാലയളവിലേക്ക് മുഴുവൻ വേതനത്തോടും കൂടി അവധിയെടുക്കാൻ ഒരു വനിതാ ജീവനക്കാരിക്ക് അർഹതയുണ്ട്. അപേക്ഷയോട് ഒന്നിച്ചു മെഡിക്കൽ സർട്ടിഫിക്കറ്റ് ഹാജാരാക്കിയിരിക്കണം.

ഗർഭപാത്രം മാറ്റിവെക്കൽ ശസ്ത്രക്രിയയുടെ (hysterectomy) കാര്യത്തിൽ KSR-ന്റെ Part I Rule 101A പ്രകാരം 45 ദിവസം വരെ മുഴുവൻ വേതനത്തോടെ കൂടെ അവധി എടുക്കുവാൻ ഒരു വനിതാ ജീവനക്കാരിക്ക് അർഹതയുണ്ട്. ഇതിനും മെഡിക്കൽ സർട്ടിഫിക്കറ്റ് ആവശ്യമാണ്.
